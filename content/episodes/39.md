---
---

## Descrizione

In questo episodio abbiamo esplorato il mondo dei micro frontend partendo da zero. Abbiamo raccontato la storia di Petflix, startup immaginaria di video per animali domestici, per capire come i team scalano e perché dividere per feature è meglio che dividere per tecnologia. Abbiamo visto tecniche di integrazione, da iframe ad Ajax fino ai web components, e scoperto che i micro frontend non sono solo tecnologia ma soprattutto un approccio organizzativo.

## Takeaway

- **Divide et impera**: quando il team cresce la produttività non scala proporzionalmente, serve dividere il progetto
- **Slicing verticale vs orizzontale**: meglio tagliare per feature end-to-end che separare backend da frontend
- **Team cross-funzionali**: raggrupparli per use case invece che per tecnologia produce valore più velocemente
- **Integrazione page-based o fragment-based**: pagine isolate con routing o composizione di blocchetti dentro la stessa pagina
- **Tecniche di composizione**: iframe, Ajax, web components con Shadow DOM per il client-side, SSI, ESI, Tailor e Podium per il server-side
- **Vantaggi**: deploy isolati, rischio contenuto, refactoring agile, onboarding veloce, possibilità di sperimentare tecnologie nuove
- **Svantaggi**: sovraccarico tecnologico, ridondanza del codice, complessità nel browser dell'utente

## Bold Opinion

- Se state facendo un side project da soli, i micro frontend NON fanno per voi: il sovraccarico tecnologico vi ucciderà
- Gli iframe sono bistrattati ma Spotify li usa nel player desktop: non sono la soluzione perfetta ma funzionano dove SEO e performance non sono priorità
- Pensare alla destroyability del codice è fondamentale: quando lo scrivi chiediti come lo butterai via
- I micro frontend sono prima un approccio organizzativo e poi una tecnologia: le sfide vere sono nei team, non nel codice

