---
---

## Descrizione

In questa puntata ospitiamo Guglielmo Bottone, esperto di UX e UI, per una chiacchierata a braccio su quel mondo misterioso che noi developer osserviamo da lontano con sospetto. Scopriamo che la UX non è solo fare i bottoni carini, ma partire dalle user personas per strutturare flussi che funzionano davvero. Guglielmo ci racconta come evitare di ritrovarci a fissare il monitor imbambolati chiedendoci "dove metto quest'altro bottone?", perché è meglio progettare prima di scrivere codice (shock!), e perché Amazon fa schifo esteticamente ma funziona alla perfezione. Bonus: parliamo di come l'intelligenza artificiale ci ruberà il lavoro e di come fare le consulenze migliori davanti a un aperitivo.

## Takeaway

- UX vs UI: l'UI sono gli elementi visivi, la UX è la relazione tra prodotto e utente, dal brand all'assistenza
- Partire sempre dallo studio dei dati e delle user personas prima di buttarsi sul codice o sul design
- Il codice (e il design) deve seguire l'architettura dell'informazione, non viceversa: wireframe prima, database dopo
- Mobile first batte responsive: parti dal display piccolo con funzionalità essenziali e poi arricchisci
- Cinque utenti che testano la tua app possono individuare l'80% dei problemi di usabilità

## Bold Opinion

- I migliori affari si fanno davanti a un aperitivo, non su Zoom (lockdown edition)
- Il codice implicito con nomi pessimi crea "codice complicato" che in realtà è solo mal progettato
- Con l'approccio agile e iterazioni continue possiamo rischiare e rompere le regole: Monument Valley docet
- Netflix non metterà mai le recensioni perché produce i suoi contenuti e non vuole che la gente scopra che fanno schifo

