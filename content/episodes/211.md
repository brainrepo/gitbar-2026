---
youtubeUrl: https://www.youtube.com/watch?v=WtnFtiLD3XU
---

## Descrizione

In questo episodio parliamo di work-life balance, delivery e burnout nel mondo dello sviluppo software. Affrontiamo il tema della responsabilità nel team, dalla gestione degli stakeholder alle code review, esplorando come trovare l'equilibrio tra prendersi cura della delivery e non finire stritolati dalla pressione. Condividiamo le nostre esperienze su cosa significa essere tech lead, come comunicare efficacemente con stakeholder che parlano lingue diverse dalla nostra, e perché la responsabilità condivisa del team è più importante di quella individuale.

## Takeaway

- Il burnout si manifesta quando pensi di essere l'unico che si prende cura della delivery - è il segnale che hai superato la linea rossa
- La gestione degli stakeholder non è optional: è parte integrante della stima e del lavoro di un tech lead
- Il "sì ma" funziona meglio del "no": presenta i rischi per iscritto e lascia che lo stakeholder si responsabilizzi sulla decisione
- Le code review sono responsabilità condivisa: chi scrive il codice e chi lo revisiona sono entrambi responsabili del risultato finale
- La narrativa è fondamentale: non basta dire "debito tecnico", devi raccontare l'impatto in termini di costi e revenue che gli stakeholder capiscono

## Bold Opinion

- La responsabilità individuale senza responsabilità collettiva porta al finger pointing e al fallimento del team
- Il servant leader che fa "mamma chioccia" e scherma il team da tutto diventa il single point of failure del progetto
- Approvare code review "in trust" senza leggerle è una tattica pericolosa che andrebbe evitata
- Devin e le AI a 500 dollari al mese rischiano di creare montagne di codice che nessuno sarà più in grado di capire
