---
youtubeUrl: https://www.youtube.com/watch?v=1FAkWTzjDf8
---

## Descrizione

In questo episodio abbiamo fatto quattro chiacchiere con Matteo Collina e Paolo Insogna di Platformatic, partendo dalle differenze tra consulenza e startup (spoiler: nel prodotto scegli tu come farti del male) per finire a sezionare l'open source in tutte le sue sfumature. Abbiamo scoperto che "open source" non è un concetto binario ma un oggetto tridimensionale fatto di licenza, governance e commerciabilità. E poi abbiamo parlato di Watt, il loro application server per Node.js che permette di far girare più microservizi nello stesso processo usando i worker thread, eliminando il networking inutile e risparmiando risorse come se non ci fosse un domani.

## Takeaway

- La differenza tra consulenza e startup: nel prodotto hai un orizzonte temporale definito e devi gestire il burn rate, ma puoi scalare meglio. È un emotional roller coaster con responsabilità molto più pesanti.
- Open source non è solo una licenza: ci sono tre assi da considerare (licenza, governance, commerciabilità) e un quarto relativo all'autonomia del software rispetto alla parte commerciale.
- Watt risolve due problemi fondamentali: lo spreco di risorse nei microservizi deployati separatamente e la latenza delle chiamate di rete tra servizi. Usando i worker thread permette scalabilità verticale all'interno dello stesso processo.
- La maggior parte delle applicazioni Node.js in produzione su Kubernetes sono mal configurate: Node.js usa tutta la memoria allocata, e molti sistemi vengono continuamente killati dal Kubernetes perché superano la soglia dell'80%.
- Event loop utilization è una metrica molto migliore della CPU per lo scaling dei servizi Node.js, perché predice accuratamente quanto il sistema sarà bloccato.

## Bold Opinion

- Il consumo di open source va fatto in modo consapevole: nessuno regala niente a questo mondo, qualcuno alla fine deve guadagnare. Chi pensa che tutto arrivi gratis è un "vampiro".
- L'esecuzione di software in produzione su Lambda (serverless) con traffico reale è uno spreco di risorse di caratteri cubitali.
- Se ti affidi completamente ai tool per 15 anni senza aggiornarti, quando perdi il lavoro sei fottuto: ci sono ventenni che ti fanno il culo in cinque minuti.
- Se non hai idea di come funziona l'event loop, non puoi definirti esperto di Node.js. La maggior parte delle persone che dicono di esserlo cascano miseramente su questa domanda.
