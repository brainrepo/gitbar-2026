---
---

## Descrizione

In questa puntata ci siamo seduti con Mattia Tommasone, team lead di Brandon Group ed ex Developer Advocate di Google, per parlare di una cosa che tutti amiamo odiare: la Code Review. Abbiamo discusso di come trasformare questo momento potenzialmente traumatico in un'opportunità di crescita, di come non farsi venire la sindrome dell'impostore quando ti arrivano 12 commenti su 3 righe di codice, e di perché "fix" non è una descrizione accettabile per una pull request. Spoiler: assumere buone intenzioni cambia tutto.

## Takeaway

- **Legge di Linus**: con abbastanza occhi, tutti i bug vengono a galla. La code review è debugging a basso costo prima che il codice vada in produzione
- **Condivisione della conoscenza**: leggere codice è uno strumento formidabile per imparare tecniche, pattern e processi di business. È ramp-up accelerato
- **Empatia e comunicazione**: scrivere codice che sarà letto da altri ti spinge a comunicare meglio. La code review è un acceleratore di empatia
- **Assume good intent**: partire dall'assunto che chi ti fa review abbia le migliori intenzioni possibili cambia radicalmente come ricevi i feedback
- **Pull request atomiche**: mantenerle piccole e focalizzate riduce il carico cognitivo del reviewer e accelera il processo
- **Il codice non sei tu**: separare l'artefatto dalla persona è fondamentale per accettare le critiche costruttivamente

## Bold Opinion

- **"Fix" come descrizione di commit o PR è inaccettabile**: se tra sei mesi devi capire cosa faceva quel commit, "fix" non ti dice niente. Scrivi contesto, sempre
- **La code review sincrona (pair reviewing) è costosa ma potente**: fermare il 50% del team per guardare insieme del codice critico non è economico, ma in certi casi è l'unica scelta sensata
- **Il nitpicking è un sintomo, non il problema**: quando diventi ossessivamente tignoso su dettagli minori, probabilmente il problema è che lo spazio del problema non è chiaro o la codebase non è eloquente
- **Il ghost reviewer è un antipattern**: stabilire agreement chiari su quando fare review evita frustrazioni. La comunicazione asincrona richiede regole condivise

