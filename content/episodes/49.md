---
---

## Descrizione

Abbiamo ospitato Paolo Mainardi, CTO di Spark Fabrik, per un viaggio nel mercato tech cinese e nel mondo di Alibaba Cloud. Parliamo del Great Firewall e delle sue conseguenze pratiche, della burocrazia kafkiana della licenza ICP, e di come portare applicazioni web in un ecosistema dove Google Fonts è bloccato e un ping può impiegare più di un secondo. Tra container a Hong Kong, traduzioni con Google Translate della documentazione, e il fatto che dovete farvi un selfie con un cartellone spedito per posta per attivare un account, scopriamo un mondo cloud completamente diverso dal nostro.

## Takeaway

- **Great Firewall reale**: il controllo sulla network cinese è costante e pervasivo. Lag oltre il secondo, servizi Google bloccati, OpenVPN bannato. Non è una leggenda
- **Licenza ICP obbligatoria**: per puntare un DNS su IP cinese serve una licenza governativa che include selfie con cartellone, socio cinese nell'azienda, e iter burocratico complesso
- **Deploy multi-region richiede Kubernetes**: deployare la stessa app in Europa e Cina è praticamente impossibile senza containerizzazione. Kubernetes diventa essenziale
- **Hong Kong come gateway**: la soluzione più affidabile è buildare in Europa, pushare a Hong Kong, e far scaricare i container da lì verso la Cina
- **Non dare niente per scontato**: Google Fonts, Analytics, npm, tutto ciò che diamo per accessibile può essere bloccato. Bisogna usare alternative open source
- **Alibaba Cloud è maturo**: servizi paragonabili ad AWS e Google Cloud, documentazione ottima, pricing competitivo, certificazioni riconosciute

## Bold Opinion

- **Il Great Firewall è imprevedibile**: dopo le 5 del pomeriggio italiana la situazione peggiora, ma non c'è modo di sapere quando riuscirai a fare un deployment. È frustrante e va accettato
- **Ottimizzare i container diventa obbligatorio**: in Europa un'immagine da 2 giga non fa paura, in Cina ci metti una settimana. Alpine e multi-stage build non sono più optional
- **WeChat è l'internet cinese**: non è solo messaging, è un ecosistema completo. Tencent con WeChat ha monopolizzato il digitale in Cina in modo che noi occidentali faccichiamo a capire

