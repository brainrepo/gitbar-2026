---
---

## Descrizione

Stefano scrive: "qual è il framework frontend migliore?" Risposta breve: domanda sbagliata. Risposta lunga: questa puntata dove esploriamo Angular, React e Vue.js analizzando caratteristiche, pro, contro e filosofie. Da TypeScript out-of-the-box di Angular al paradigma funzionale di React, dalla curva d'apprendimento piatta di Vue alla documentazione pazzesca. Spoiler: i framework sono come matrimoni, vanno bene finché non vanno male.

## Takeaway

- Angular è un full framework (tutto incluso): TypeScript nativo, dependency injection, Language Service per autocomplete nell'editor, perfetto per chi vuole struttura
- React è trasparente e funzionale: poco boilerplate, JSX (senza if/for nativi, usa map e conditional rendering), virtual DOM, ottimo server-side rendering, migrazione facile tra versioni
- Vue è la via di mezzo: curva d'apprendimento piattissima, documentazione leggendaria, superpotente per HTML, adottato da Laravel, perfetto per entry-level che vogliono scalare
- Pattern MVVM: ogni vista ha il suo ViewModel (proprietà + metodi), disaccoppiato dal DOM, più testabile ed error-proof
- One-way data binding > Two-way: meno confusione, meno bug, meglio per la sanità mentale dello sviluppatore

## Bold Opinion

- La domanda giusta non è "qual è il migliore" ma "qual è il migliore per me": dipende dal tuo stile, competenze, feeling, come scegliere una fidanzata
- I framework sono come debiti tecnici: la velocità iniziale si trasforma in zavorra, meglio capire cosa c'è sotto il cofano (virtual DOM, state management, router)
- Più pennelli, meno cornici: serve sempre meno framework e sempre più consapevolezza dei pattern che risolvono i problemi
- La performance non deve essere il driver: 50ms di differenza tra framework sono marginali, Facebook/Instagram usano React mica Svelte
