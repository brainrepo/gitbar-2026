---
youtubeUrl: https://www.youtube.com/watch?v=tVswYgbKMnc
---

## Descrizione

Seconda parte dell'episodio speciale registrato live al FOSDEM insieme a Edo, Paolo, Alessio e Carmine. In questa puntata affrontiamo temi scomodi e necessari: la responsabilità etica nel software che scriviamo, la sostenibilità dell'open source, e quanto il nostro lavoro impatti davvero sulla vita delle persone. Tra flame, provocazioni e riflessioni profonde, discutiamo se dobbiamo avere lo stesso livello di responsabilità di un ingegnere edile, come gestiamo il rapporto tra etica personale e business, e perché l'open source rischia di diventare un modello insostenibile.

## Takeaway

- La responsabilità etica esiste su due piani: uno deontologico (fare bene il proprio lavoro) e uno morale (l'uso finale del software che creiamo)
- L'open source ha un problema di sostenibilità: pochi contribuiscono, molti prendono valore senza restituire nulla
- Il pressappochismo nel software viene accettato in modo diverso rispetto ad altre professioni, eppure l'impatto può essere devastante
- La legge del Boy Scout vale anche nel codice: lascia il posto meglio di come l'hai trovato, per chi verrà dopo di te
- Siamo fortunati perché possiamo scegliere: possiamo rifiutare progetti eticamente discutibili, un privilegio che altre professioni non hanno

## Bold Opinion

- Il mercato tech vive in un regime drogato: sosteniamo costi inferiori al valore reale perché sfruttiamo open source senza restituire adeguatamente
- Se il tuo valore come azienda è così marginale da dover nascondere lo stack tecnologico, forse il problema non è la trasparenza ma il valore che generi
- L'AI e i language model non sono intelligenza artificiale: sono commodity linguistiche per system integration, punto
- Licenze come Apache e MIT sono spesso usate in malafede: permettono di creare finte iniziative open per poi chiudere o monetizzare senza vincoli